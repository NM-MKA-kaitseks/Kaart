<!DOCTYPE html>
<html lang="et">

<head>
  <meta charset="utf-8">
  <title>Metoodika</title>

  <!-- "Tõsine" font pealkirja jaoks -->
  <link rel="preconnect" href="https://fonts.googleapis.com">
  <link rel="preconnect" href="https://fonts.gstatic.com" crossorigin>
  <link href="https://fonts.googleapis.com/css2?family=Roboto:wght@100;300;400&display=swap" rel="stylesheet">

  <link rel="stylesheet" type="text/css" href="static/css/main.css" />

</head>

<body class="tekstileht">
  <div class="Pealkiri">
    Kuidas see kaart on koostatud? (Metoodika)
  </div>

  <p>22.05.2022 korraldasid algatusrühma "Sütiste metsa kaitseks" aktivistid Tallinna Linnavalitsuse poolt Nõmme-Mustamäe maastikukaitsealal (mis sisaldab Natura 2000 kaitseala) tehtud, kuritöö tunnustega raietöödega põhjustatud keskkonnakahjustuste ulatuse täpseks väljaselgitamiseks, tõendite kogumiseks ja fikseerimiseks mahasaetud puude kändude loendamise ja mõõtmise.</p>

  <p>Loendamis- ja mõõtmistööd teostati Nõmme-Mustamäe maastikukaitseala Sütiste tee poolses osas, Nature 2000 kaitseala piirides, kaasates osaliselt ka kaitseala Rahumäe metsaosa.</p>

  <p>Mõõdeti iga mahavõetud puu läbimõõt. Kännu järgi määrati mahavõetud puu liik (mänd, lepp jne). Kui lehtpuuliiki ei õnnestunud usaldusväärselt määrata, siis protokolliti puu lehtpuuna.</p>

  <p>Mõõtmised teostati 2-3 kolmeliikmeliste mõõtetiimide poolt. Eelnevalt viidi läbi instruktaaž, kus selgitati üle mõõtmiste ala, puude mahavõtmise tihedamad alad ja käsitleti mõõtmis- ja protokollimismetoodikat. Igal mõõtetiimil oli väljatrükitud mõõteala kaart, nii skeemina kui ortofotona.</p>

  <p>Puuümbermõõtude mõõtmiseks kasutati ehitusala mõõdulinte. Teostati mitu mõõtmist, kännu diameetri erinevate nurkade alt, mõõtudest fikseeriti suurim. Mõõtmistes taotleti täielikku katvust, s.t mõõtetiimid mõõtsid kõik värskelt (2022. a) mahavõetud kännud. Vanu kände ei mõõdetud ja neid ei ole kaardil kujutatud. Mõõdeti kõik vähemalt 6 cm läbimõõduga kännud.</p>

  <p>Mõõtmismetoodika täpsustamiseks konsulteeriti eelnevalt dendroloogidega.</p>

  <p>Puu mitu korda arvestamise vältimiseks märgistas iga mõõtetiim iga mõõdetud kännu, kandes kännule mõõdetud läbimõõdu. Kändude märgistamiseks kasutati keskkonnasõbralikke, vaha-põhiseid metsanduses kasutatavaid märkekriite. Märked on tagasihoidlikku musta värvi ja kaovad aja jooksul iseenesest.</p>

  <p>Korjati iga kännu geokoordinaadid. Selleks oli iga tiim varustatud mobiilseadmesse paigaldatud äpiga (GPS Logger). Enne äpi kasutamist viidi läbi instruktaaž. Äppi sisestati ka puu läbimõõt ja liik. Lisaks registreeritid kaks mõõtetiimi kändude arvu, läbimõõdu ja puu liigi kontrolli eesmärgil täiendavalt paberil. Järelkontrollil leiti ühel mõõtetiimil paberil üks mõõtetulemus rohkem kui GPS-salvestises. Konservatiivselt jäeti kaardile kandmisel ja statistikas kahtlusalune pabermõõt arvestusest välja.</p>

  <p>Mõõtmistööde lõppedes koguneti ja tehti tulemustest kokkuvõte.</p>

  <p>Mõõteprotokollid (GPX andmevahetusformaadis failid) edastati tehnilisele kaarditoimetajale, kes töötles andmed kaardirakenduses esitamiseks sobivale kujule.</p>

  <p>Edasi töödeldi mõõtetulemusi statistilise analüüsi võimaldamiseks. Selles teisendati andmed CSV kujule ja laeti Google Docs tabelisse. CSV kujule viimisel puhastati andmeid: eemaldati 1 tühimõõt, 1 kuklasepesa mõõt ja ühe kände sisaldava kuklasepesa mõõt löödi kaheks.</p>

  <p>CSV kujul andmed on kättesaadavad: <a href="https://docs.google.com/spreadsheets/d/1VTj8XTKPmW1sKZhicYoYk4PNQrfF51b1EZTabwyxRKQ/edit?usp=sharing" target="_new">22.05.2022 Mõõtetulemused (Natura 2000, Rahumäe)</a></p>

  <p>Mõõteandmed on säilitatud avalikus pilves (GitHub) ja publitseeritud avaandmetena, s.t kõigile kasutamiseks.</p>

  <p>Kahjustuste mõõtmise tööd jätkuvad kaitseala teistes metsaosades lähipäevil.</p>


  <div class="Pealkiri">
    Maharaiutud pesapuu
  </div>

  <p>22.05.2022 geomõõdistati ja kanti kaardile ka kaitsealal elava kanakulli Linnavalitsuse poolt maharaiutud pesapuu asukoht. See maharaiutud puu on kaardil märgitud eraldi markeriga.</p>

  <P>Kommentaariks: Kanakull ei ole maharaiutud pesapuu juurest lahkunud. (Kuid ei saa enam anda järglasi.) Üks mõõtja vaatles mõõtetöölt lahkudes kanakulli u 50 m pesapuust, metsa tihedamas lehtpuude osas varestele jahti pidamas.</P>

  <div class="Pealkiri">
    Mõõtmistulemused
  </div>
  
  <p>22.05.2022:</p>
  <ul>
    <li>Mõõtmistiim nr 1 -- Natura 2000 metsaala-- 33 puud (kändu)</li>
    <li>Mõõtmistiim nr 2 -- Natura 2000 metsaala-- 35 puud (kändu)</li>
    <li>Mõõtmistiim nr 3 -- peam Rahumäe metsaala -- 27 puud (kändu)</li>
    <li>Mõõtmistiim nr 4 -- Natura 2000 metsaala -- 34 puud (kändu)</li>
    <li>Mõõtmistiim nr 4 -- Natura 2000 metsaala -- 39 puud (kändu)</li>
  </ul>

  <p>Mõõtmised näitasid, et Nõmme-Mustamäe maastikukaitseala Natura 2000 kaitsega hõlmatud osast on 2022. a maha võetud <b>137 puud</b>.</p>

  <p>Kaitseala Rahumäe metsa osast on 2022. a maha võetud <b>31 puud</b>.</p>
  
  <p>  Detailsed andmed vt: <a href="https://docs.google.com/spreadsheets/d/1VTj8XTKPmW1sKZhicYoYk4PNQrfF51b1EZTabwyxRKQ/edit?usp=sharing" target="_new">22.05.2022 Mõõtetulemused (Natura 2000, Rahumäe)</a></p>

  <div class="Pealkiri">
    Mõõtmistulemuste usaldusväärsus
  </div>

  <p>GPS koordinaatide mobiiliseadmega salvestamisel mõõteviga on hinnanguliselt kuni 1-2 m.</p>

</body>

</html>